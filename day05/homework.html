<h1>The Football</h1>
<img src="image.png">
<h3>ფეხბურთი — გუნდური სპორტი, რომელშიც თერთმეტი წევრისგან შემდგარი ორი გუნდი ეთამაშება ერთმანეთს. თამაში მიმდინარეობს მართკუთხა მინდორზე საგოლე კარით ორივე ბოლოში. თამაშის მიზანი გუნდის წევრებს შორის ბურთით მანევრირებაა მოწინააღმდეგე გუნდის კარში გოლის გასატანად. ამ სპორტის მთავარი დამახასიათებელი წესის მიხედვით, მოთამაშეებს, მეკარის გარდა, ბურთზე ხელის ან მკლავის გამოყენების უფლება არ აქვთ თამაშის პერიოდში. მატჩის გამარჯვებული ის გუნდია, რომელიც უფრო მეტ გოლს გაიტანს თამაშის ბოლომდე. ფეხბურთში არის ერთი მთავარი და ოთხი დამხმარე მსაჯი, აქედან 2 გვერდითი არბიტრი, 2 პირითი ხაზის დამხმარე მსაჯი. მთავარ მსაჯს აქვს უფლება მიიღოს გადაწყვეტილება – დააჯარიმოს თუ არა გუნდი კონკრეტულ ეპიზოდში თამაშის წესების დარღვევისთვის. მსაჯს შეუძლია ფეხბურთელს უჩვენოს ყვითელი ან წითელი ბარათი. ეს იმაზეა დამოკიდებული თუ რამდენად უხეშად ითამაშა ფეხბურთელმა. მსაჯის მიერ ყვითელი ბარათის ორჯერ ან პირდაპირ წითელი ბარათის ჩვენების შემთხვევაში ფეხბურთელი ტოვებს მინდორს და ავტომატურად ტოვებს მისი გუნდის მომდევნო შეხვედრასაც იმ კონკრეტულ ტურნირზე, სადაც მიიღო წითელი ბარათი. იმ შემთხვევაში თუ წითელი ბარათი ფეხბურთელმა არასპორტული საქციელის გამო მიიღო, შესაძლოა მას რამდენიმე თამაშის გამოტოვებაც მოუწიოს (მისი საკითხი განიხილება უეფას ან ფიფას სადისციპლინო კომიტეტზე).
</h3>
<h2>FIFA</h2>
<img src="image copy.png">
<h3>თამაში თანამედროვე სახით ჩამოყალიბდა ინგლისში, რასაც ფეხბურთის ასოციაციის შექმნა მოჰყვა, რომლის 1863 წელს შედგენილმა კანონებმა განაპირობა სპორტის განვითარება ისე, როგორც მას ამჟამად თამაშობენ. ფეხბურთის საერთაშორისო მმართველი ორგანიზაციაა ფიფა (ფრანგ. Fédération Internationale de Football Association; აკრონიმი - FIFA). ყველაზე პრესტიჟული საფეხბურთო შეჯიბრია ფიფა-ს მსოფლიო ჩემპიონატი, რომელსაც ყველაზე მეტი მაყურებელი ჰყავს მსოფლიოში სპორტულ ღონისძიებებს შორის.

</h3>
<h2>Football Rules</h2>
<img src="image copy 2.png">
<h3>ყოველ თამაშობაში უნდა იყოს ოთხი მსაჯი, ხაზებზე – „ქვე-მსაჯები“. მათი მოვალეობაა, დაემორჩილონ მთავარი მსაჯის გადაწყვეტილებას, და თვალი ადევნონ: როდის გავიდა ბურთი სათამაშო ბაქნიდან, რომელ გუნდს უნდა მიეცეს უფლება „გვერდის ხაზიდან“ ან „კუთხური“ ბურთის ტყორცნისა და დაეხმარონ მსაჯს თამაშის წესიერად წარმოებაში. თუ ქვე-მსაჯი ზედმეტად ერევა თამაშობაში და შეუფერებელი ყოფაქცევისა, მთავარ მსაჯს ნება აქვს გააძევოს იგი ბაქნიდან და დანიშნოს მისი მოადგილე.

    განმარტება სასურველია, ხაზებზე ინიშნებოდეს ნეიტრალ ქვე-მსაჯები. მსაჯს შეუძლია იკითხოს ხაზის ნეიტრალ ქვე-მსაჯის აზრი იმის შესახებ, გადაიარა თუ არა ბურთმა კარის ხაზი.
    
    გამორიცხული მოთამაშე არ შეიძლება იყოს მთავარ მსაჯად ან ქვე-მსაჯად.
    
    ქვე მსაჯს შეუძლია მიაქციოს მსაჯის ყურადღება იმ შემთხვევაზე, როდესაც მსაჯს გამოეპარება რომელიმე წესის აღსრულება, ასეთ შემთხვევებში მთავარმა მსაჯმა უნდა ითათბიროს ქვე-მსაჯთან, განსაკუთრებით, თუ უკანასკნელი ნეიტრალია.
    
    მსაჯთათვის ქვე-მსაჯმა ბურთის თამაშში შესვლისთანავე უნდა გარკვევით ასწიოს ბაირაღი და დაასახელოს გუნდში, რომელსაც უფლება აქვს სტყორცნოს ბურთი გვერჯდითი გეზიდან ან გაკრას „კარული“ ან “„კუთხური“.
    
    მან აგრეთვე უნდა მოაქციოს მსაჯის ყურადღება უხეშ თამაშობას და მოთამაშეთა არა ამხანაგურ ყოფაქცევას და მსაჯის შეკითხვებზე უნდა გამოთქვას თავისი აზრი იმ კითხვების შესახებ, რომლებიც მსაჯს სადაოდ მიაჩნია. თუ ხაზის მსაჯმა შენიშნა წესის დარღვევა, რომელიც მსაჯს გამოეპარა, მან ამის შესახებ უნდა აცნობოს მას.
    
    მსაჯს უფლება აქვს გააძევოს ბაქნიდან გეზის ქვე-მსაჯი უადგილო ჩარევისთვის ან შეუფერებელი ყოფაქცევისთვის და მის მაგიერ სხვა და ნიშნოს. ამას უნდა მიმართოს განსაკუთრებულ შემთხვევებში, რადგან გაფრთხილება საკმარისია ხოლმე.
    
    მოთამაშეთა საყურადღებოდ მოთამაშეებმა ყურადღება უნდა მიაქციონ მარტო მსაჯის დასტვენას და არა ქვე-მსაჯის დროშას იმ რწმენით, რომ მსაჯი. არ არის მოვალე ანგარიში გაუწიოს ქვე-მსაჯის აზრს თუ მან სხვანაირად დაინახა</h3>